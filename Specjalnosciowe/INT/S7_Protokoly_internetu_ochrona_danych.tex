\section{S7 -- Protokoły Internetu, Ochrona danych i uwierzytelnianie w Internecie}

\subsection{Protokoły Internetu}

\textbf{Protokół Internetowy} -- wyspecyfikowany zbiór zasad i reguł umożliwiających komunikację urządzeń w danej warstwie modelu.

Protokoły dzielą się ze względu na warstwę, w której pracują. Najważniejsze protokoły, z jakimi spotkać się można w Internecie to:

\begin{itemize}
	\item Warstwa dostępu do sieci
	\begin{itemize}
		\item \textbf{CSMA/CD} -- protokół dostępowy do sieci implementujący wykrywanie kolizji w łączu oraz ponawianie transmisji, stosowany jest w technologiach Ethernet i WiFi, gdzie każde urządzenie w sieci posiada unikalny 48-bitowy heksadecymalny adres MAC przypisany do urządzenia
	\end{itemize}
    
    \item Warstwa Internetu
    \begin{itemize}
		\item \textbf{IP} -- przesyła dane w postaci pakietów, bezpołączeniowy (nie ma gwarancji dotarcia pakietów do celu, przez co niezawodność musi być zapewniana przez protokoły wyższych warstw), pierwotnie istniał podział na klasy A-E, obecnie wykorzystywane są dwie wersje adresów: 32-bitowy IPv4 oraz 128-bitowy IPv6
        \item \textbf{ICMP} -- funkcja diagnostyczna -- pomoc przy znajdowaniu problemu, wykorzystywany przez ping i traceroute
	\end{itemize}
    
    \item Warstwa transportowa
    \begin{itemize}
		\item \textbf{TCP} -- połączeniowy, niezawodny (sumy kontrolne, numery sekwencyjne), gwarancja dostarczenia pakietu w całości, w odpowiedniej kolejności, bez duplikatów, wykorzystuje \textit{Three-way handshake} do nawiązania połączenia
		\item \textbf{UDP} -- bezpołączeniowy, zawodny (brak retransmisji i sum kontrolnych), możliwy multicast, szybszy od TCP dlatego stosowany przy wideokonferencjach czy grach sieciowych
	\end{itemize}
    
    \item Warstwa aplikacji
	\begin{itemize}
    	\item \textbf{DNS} -- zamienia adresy znane użytkownikowi na adres liczbowy, zrozumiały dla urządzeń tworzących sieć komputerową, posługuje się do komunikacji głównie protokołem UDP na porcie 53
    	\item \textbf{Telnet} -- służy do terminalowego połączenia ze zdalną maszyną, nie jest szyfrowany, działa na porcie 23
    	\item \textbf{SSH} -- następca protokołu Telnet rozszerzający go o możliwość przesyłania plików, zdalnej kontroli zasobów, czy tunelowania, szyfruje transfer danych najczęściej przy pomocy szyfru AES, działa na porcie 22, oparte na nim są m.in. protokoły SCP i SFTP
    	\item \textbf{SSL} -- protokół używany do zabezpieczania połączeń Internetowych, zawiera w sobie algorytmy symetryczne (przesył danych) i asymetryczne (inicjalizacja połączenia)
		\item \textbf{TLS} -- rozszerzenie SSL zwiększające bezpieczeństwo, zawiera certyfikaty potwierdzające tożsamość
		\item \textbf{HTTP} -- bezstanowy (nie zapisuje żadnych informacji o poprzednich transakcjach, przez co do zapamiętywania danych należy skorzystać z plików kolejnych Cookie), pozwalający na przesyłanie różnych zasobów, w tym dokumentów hipertekstowych, poprzez realizację zapytań (GET, PUT, POST, DELETE i inne), działający domyślnie na porcie 80 protokołu TCP
		\item \textbf{HTTPS} -- nakładka na protokół HTTP dodający szyfrowanie zrealizowany przy pomocy TLS (dawniej SSL), działa na porcie 443 TCP
		\item \textbf{FTP} -- protokół komunikacyjny klient-serwer umożliwiający dwukierunkowy transfer plików, zrealizowany przy pomocy dwóch połączeń TCP (dane -- port 20, polecenia -- port 21), brak szyfrowania -- uwierzytelnianie odbywa się plaintextem 
    	\item \textbf{SMTP} -- tekstowy protokół poczty elektronicznej, pracuje na porcie 25
		\item \textbf{IMAP} -- protokół poczty elektronicznej, stanowi następcę protokołu POP3, jednak w przeciwieństwie do niego nie musi pobierać całej zawartości skrzynki na dysk, lecz operuje "w locie", obsługuje wielu użytkowników w tym samym czasie, system flag statusów wiadomości, zarządzanie folderami zdalnymi, pracuje na porcie 143
	\end{itemize}
\end{itemize}

Część powyższych protokołów zawiera się w zbiorze protokołów \textbf{IPSec} służący zestawianiu bezpiecznego połączenia oraz bezpiecznego przesyłania pakietów IP. Odbywa się to na zasadzie \textit{kapsułkowania} -- oryginalny pakiet IP jest szyfrowany, następnie otrzymuje nowy nagłówek IPSec i w takiej formie jest przekazywany dalej. IPSec wykorzystywany jest przy tworzeniu sieci VPN.

\textbf{VPN} (\textit{Virtual Private Network}) jest tunelem, w którym utworzona jest sieć prywatna będąca częścią sieci publicznej. Dane w obrębie tej sieci prywatnej są kompresowane i szyfrowane. VPN stosowane jest do zdalnego łączenia się z wewnętrzną siecią firmową, zapewniania bezpieczeństwa przy korzystaniu z niezabezpieczonej sieci publicznej czy do omijania cenzury.

Jak działa \textit{SSL}?
\begin{enumerate}
	\item Przeglądarka inicjuje połączenie
	\item Przeglądarka pobiera klucz publiczny serwera
	\item Przeglądarka generuje jednorazowy klucz sesji
	\item Przeglądarka szyfruje tak wygenerowany klucz sesji i wysyła go do serwera, który za pomocą klucza prywatnego jest w stanie go odszyfrować
	\item W tym momencie tylko klient i serwer są w posiadaniu klucza sesji, który od tej pory jest wykorzystywany jako klucz symetryczny w komunikacji.
\end{enumerate}

\subsection{Ochrona danych}

W Internecie czyha wiele niebezpieczeństw. Istnieje kilka rodzajów możliwych ataków:
\begin{itemize}
	\item \textbf{Złośliwe oprogramowanie} -- konie trojańskie, wirusy, spyware
    \item \textbf{Ataki na infrastrukturę informatyczną} -- DoS (\textit{Denial of Service} -- nieprzerwane przeładowywanie zasobów sieciowych (np. \textit{flooding}), czy też zasobów lokalnych (np. \textit{fork-bomba})), DDoS (\textit{Distributed DoS} -- zorganizowany i skoordynowany DoS na daną maszynę, system maszyn czy usługę przeprowadzony najczęściej przez grupę nieświadomie zainfekowanych maszyn \textit{zombie} będących częścią \textit{botnetu}), SQL Injection, szukanie luk w oprogramowaniu czy konfiguracji
    \item \textbf{Man in the Middle} -- podsłuchiwanie i modyfikacja wiadomości pomiędzy dwoma stronami w Internecie, przykład: postawienie publicznej sieci WiFi i przepuszczenie całego nieszyfrowanego ruchu przez kontrolowane przez siebie proxy
    \item \textbf{Phising} -- podawanie się za instytucje, firmy i osoby, podmienianie stron Internetowych, preparowanie fałszywych maili, w celu zazwyczaj uzyskania dostępu do konta, wyłudzenia danych osobowych, czy kradzieży danych karty kredytowej, na przykład: Nigerian Scam (wyciągnięcie niewielkiej kwoty pieniędzy w celu umożliwienia rzekomego transferu o wiele większej kwoty), Pharming (przekierowywanie poprawnego adresu WWW na podmienioną stronę poprzez podmianę serwera DNS bądź złośliwe oprogramowanie)
\end{itemize}

Przed powyższymi atakami należy się bronić. Istnieje wiele sposobów ochrony:
\begin{itemize}
	\item Szkolenie pracowników -- poszerzanie wiedzy z zakresu ochrony danych, zwiększa się w ten sposób przede wszystkim odporność na ataki socjotechniczne
    \item Szyfrowanie połączeń przy pomocy sieci VPN, włączenie SSL w protokołach HTTP, IMAP, SMTP, używanie SSH zamiast FTP czy Telnetu
    \item Stosowanie odpowiedniej infrastruktury technicznej -- np. stosowanie światłowodów zamiast kabli miedzianych, gdyż miedziaki narażone są na podsłuchiwanie poprzez anteny skupiające wypromieniowaną energię przez kabel, światłowód będąc dielektrykiem nie wypromieniowuje energii, a sprzęt do jego podsłuchu jest o wiele droższy
    \item Nie trzymanie haseł w postaci jawnej, zapisywanie ich jako skrót kryptograficzny uznawany jako bezpieczny (SHA512 jest o wiele bardziej bezpieczny niż MD5)
    \item Systemy przechowujące poufne informacje w ogóle nie powinny być podłączone do Internetu
\end{itemize}

Istnieją dwa rodzaje szyfrowania z wykorzystaniem klucza:
\begin{itemize}
	\item \textbf{Algorytmy symetryczne} -- do szyfrowania i odszyfrowywania wykorzystuje ten sam klucz, albo klucze, które w momencie gdy poznamy jednego z nich, możemy na jego podstawie wygenerować drugi, przykłady algorytmów: AES, DES, Blowfish
	\item \textbf{Algorytmy asymetryczne} -- wykorzystuje klucz publiczny, znany wszystkim odbiorcom, oraz prywatny, różny dla każdego klienta; znając tylko klucz publiczny nie ma możliwości odszyfrowania wiadomości ani wygenerowania klucza prywatnego, ponadto wykorzystywane są operacje jednokierunkowe -- takie, które łatwo jest wykonać w jedną stronę, zaś trudno w drugą; przykłady użyć: RSA, GPG, SSH 
\end{itemize}

\subsection{Uwierzytelnianie w Internecie}

Uwierzytelnianie jest to sposób weryfikacji osoby, urządzenia bądź usługi. Może się odbywać za pomocą jednego systemu -- uwierzytelnienie jednoetapowe (np. hasło statyczne) -- bądź być złożeniem dwóch, bądź kilku uwierzytelnień na raz -- uwierzytelnienie wieloetapowe (np. hasło statyczne + token).
\begin{itemize}
	\item \textbf{Hasła statyczne} -- ciąg znaków bądź samych cyfr (PIN) znany tylko przez osobę uwierzytelniającą, problemem jest trudność w zapamiętywaniu hasła (najlepiej różnego dla różnych usług) i tworzeniu bezpiecznego hasła, problematyczne jest także przechowywanie hasła po stronie serwera -- nie może być przetrzymywany jako \textit{plain-text}, lecz zaszyfrowany bądź zahashowany
    \item \textbf{Hasła jednorazowe} -- lista haseł jednorazowych generowanych przez generator kodów (token), z których hasło raz użyte nie może być użyte ponownie. Do generacji wykorzystywany jest jednokierunkowy łańcuch skrótu, który wykorzystuje jednokierunkowe funkcje zwracające wynik w taki sposób, że nie ma możliwości rozpoznania danych wejściowych, a tym samym przewidzieć jakie będzie następne hasło
    \item \textbf{Uwierzytelnianie kryptograficzne} -- uwierzytelnianie za pomocą podpisanego klucza prywatnego
    \item \textbf{Karty magnetyczne} -- legitymowanie się kartą magnetyczną, czy inteligentną. Bardzo bezpieczna metoda, lecz wymaga posiadania przez użytkownika karty oraz specjalnego czytnika po stronie systemu
    \item \textbf{Techniki biometryczne} -- najbezpieczniejsze istniejące obecnie metody uwierzytelniania, polegają na porównywaniu linii papilarnych, długości palców, cech twarzy, czy też tęczówek oka. System taki jest bardzo drogi, dlatego rzadko stosowany
\end{itemize}
